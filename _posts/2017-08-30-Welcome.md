---
layout : post
title : welcome to JiewJiewZaa blog.
data : 2018-08-31 11.08 .00 -0700
catagories : My blog
---

DotA 2 เป็นเกมส์แนว free-to-play multiplayer online battle arena  (MOBA) วิดีโอเกมพัฒนาโดยบริษัท Valve โดยสามารถเล่นได้ทุกแพลตฟอร์ม Microsoft Windows, OS X และ Linux  ถูกพัฒนาขึ้นจาก Defense of the Ancients (DotA) ซึ่งตัว DotA นั้นเป็น mod ของวอร์คราฟต์ 3 (Warcraft III: Reign of Chaos) แต่ Dota 2 ได้พัฒนาเป็นเกมส์แบบตัวเกมส์หลัก (stand alone) ไม่ได้ยึดติดกับตัวเกมส์วอร์คราฟต์ 3 แต่อย่างใด 

![789](https://www.blognone.com/sites/default/files/externals/7a8f7fdb48d6d78b343d642cc2d6f736.jpg)

Dota 2 มีรูปแบบการเล่นคือ เป็นการต่อสู้กันระหว่าง 2 ทีม แต่ละทีมสามารถมีได้สูงสุด 5 ผู้เล่น ซึ่งแต่ละคนจะได้ครอบครองจุดยุทธศาสตร์ในแต่ละมุมต่างๆ โดยที่มั่นของแต่ละทีมจะมี "Ancient" อยู่ที่ปลายสุดของทั้งสองฝั่ง  ผู้เล่นจะสวมบทบาทเป็นยูนิตที่ถูกจัดให้เป็น "ฮีโร" ที่ได้รับเลเวลเพิ่มขึ้นจากการต่อสู้ โดยมีเลเวลสูงสุดที่ 25   ซึ่งสามารถเลือกฮีโร่ได้ถึง 111 ตัวละครที่มีจุดเด่นจุดด้อยที่แตกต่างกัน  เป้าหมายของผู้เล่นคือ ต้องทำลาย "Ancient"  ที่ตั้งอยู่ในฐานที่มั่นของฝ่ายตรงข้าม โดยจะมีถนนที่เชื่อมกันทั้งแผนที่หรือถูกเรียกว่า  "เลน"
ฉะนั้นทางที่ดีที่สุดก่อนก็คือต้องศึกษาพื้นฐานของเกมกันก่อนว่ามีสิ่งไหนที่ควรจะต้องรู้ก่อนบ้างโดยสามารถแบ่งเป็น Tips แนะนำได้ 7 ข้อดังนี้ครับ

1.แบ่ง Lane ให้เป็น

![q](https://www.researchgate.net/profile/Anders_Drachen/publication/275963125/figure/fig2/AS:294447867809795@1447213250569/Fig-2-The-DotA-2-map-The-Radiant-base-is-at-the-bottom-left-the-Dire-base-at-the-top.png)

ใน Dota 2 จะแบ่งเลนได้ 3 เลนเมื่อเริ่มเกมมาผู้เล่นทุกคนจะต้องตกลงกันก่อนว่าจะไปเลนไหน สำหรับมือใหม่หัดเล่นนั้นเลนที่ควรจะไปมากที่สุดคือ Self Lane หรือเลนที่อยู่ด้านล่างถ้าหากอยู่ฝั่ง Radiant หรือเลนที่อยู่ด้านบนถ้าหากอยู่ฝั่ง Dire เพราะว่าเลนดังกล่าวมีความเสียงที่จะถูกซุ่มโจมตีได้น้อยที่สุดและยังเป็นเลนที่อยู่ใกล้กับป้อม (Tower) มากที่สุดด้วยและเลนที่ไม่ควรไปก็คือ Mid Lane หรือเลนตรงกลางซึ่งมันเป็นเลนที่เหมาะสำหรับ Hero หลักของทีมหรือผู้เล่นที่มีทักษะสูง

 
2.ฝึก Lastshot และ Denied ครีปให้เป็น


![w](https://notebookspec.com/web/wp-content/uploads/2016/02/optimized-dota_creep_block_2.jpg)

การโจมตีใส่ครีปใช่ว่าเราจะโจมตีไปเรื่อย ๆ แต่มันก็มีเทคนิคของมันก็คือให้กะจังหวะโจมตีตอนครีปฝั่งตรงข้ามเหลือเลือดน้อยที่สุดเพราะนอกจากเราจะได้รับ Gold แล้วยังช่วยให้ครีปฝั่งเราของเราไม่ดันไปไกลจาก Tower อีกด้วย ส่วนการ Denied ครีปก็กรณีเดียวกันคือให้โจมตีครีปที่ใกล้จะตายแต่ให้เป็นครีปฝั่งเราแทนครับซึ่งประโยชน์ของมันก็คือไม่ให้ครีปดันไปไกลนั่นเอง

 

3.หมั่นดู Minimap บ้าง


![e](https://i.ytimg.com/vi/VPxFy_b9tqo/maxresdefault.jpg)

สิ่งนี้ก็เป็นสิ่งสำคัญมากเพราะเราไม่ได้เล่นเพียงลำพังแต่ยังมีเพื่อนอีก 4 คนร่วมทีมด้วยและการที่ฝั่งศัตรูหายไปจากเลนของเราก็ควรที่จะบอกหรือแจ้งเตือนบ้างเพื่อป้องกันไม่ให้เพื่อนถูกซุ่มโจมตีหรือให้ระมัดระวังมากขึ้น

 

4.หมั่นดู Rune ทุกครั้ง

![a](https://steamuserimages-a.akamaihd.net/ugc/920127181908369667/58FC7E4FE402CDEF84BCAFE0F085EF126EE37953/)

การเก็บ Rune ก็เป็นอีกปัจจัยที่ทำให้เกมได้เปรียบโดย Rune จะเกิดในกลางแม่น้ำทั้งสองด้านทุก ๆ 2 นาทีฉะนั้นแล้วในทุก 2 นาทีการลงมาเก็บ Rune ก็เป็นสิ่งที่ควรทำอย่างยิ่งหรือถ้าหากตัวผู้เล่นอยู่ไกลเกินไปก็สามารถบอกให้เพื่อนร่วมทีมที่อยู่ใกล้ไปเก็บได้เช่นกันครับ

 

5.อย่าเปรี้ยวเกินไป

![s](http://cdn.dota2.com/apps/dota2/images/blog/play/screenshot_03.jpg)

เป็นอีกสิ่งที่ผู้เล่นมือใหม่หลายคนเป็นกันเมื่อทีมของเราได้เปรียบหรือบุกเดี่ยวไล่ฆ่าฮีโร่ฝั่งตรงข้ามอย่างเมามันส์จนลืมไปว่ามันอาจจะเป็นกับดักอย่างเช่นไล่ฆ่าฮีโร่จนถึง Tower ด้านในหรืออยู่ในพื้นที่ที่ต่ำกว่าซึ่งลักษณะนี้ผู้เล่นอาจจะโดนโจมตีสวนกลับแบบหงายเงิบก็เป็นได้ซึ่งวิธีแก้ง่าย ๆ คือให้ดูสถานการณ์ว่าถ้าเราถลำจนถึง Tower ฝั่งตรงข้ามหรือวิ่งเข้าไปในพื้นที่ฝั่งศัตรูก็ควรหยุดเสียดีกว่าไม่อย่างนั้นจากผู้ล่าจะกลายเป็นผู้ถูกล่าได้ครับ

 

6.ฝึกการใช้ Courier

![d](https://notebookspec.com/web/wp-content/uploads/2016/01/2830623-dota2goat2.jpg)

Courier หรือที่เรียกกันว่า “นก” เป็นตัวช่วยที่อำนวยความสะดวกให้ผู้เล่นไม่ต้องเดินไปกลับเพื่อซื้อไอเท็มให้เสียเวลาโดยการใช้ Courier สามารถซื้อไอเท็มได้จากที่ฐานได้เลยโดยไม่จำเป็นต้องนำฮีโร่ของเรากลับฐานครับ นอกจากนี้เรายังสามารถใช้มันเพื่อเปิดแผนที่หรือใช้เป็น Ward จำเป็นได้ด้วยเพราะระยะการมองเห็นของมันค่อนข้างกว้างเลยทีเดียว

 

7.อย่าเก็บ Skill ไว้ลาสช็อต

![t](https://i.ytimg.com/vi/lPkc2hRbK2E/maxresdefault.jpg)

ปิดท้ายด้วยการกระทำที่เชื่อว่าหลาย ๆ คนต้องเคยทำแน่ ๆ ซึ่งการทำแบบนี้ไม่เป็นผลดีเลยเพราะจะทำให้การเข้าโจมตีของทีมเสียจังหวะแถมยังเสียเปรียบในเรื่องความเร็วการใช้สกิลด้วยโดยเฉพาะถ้าหากเล่นฮีโร่ที่จำเป็นต้องเข้าเปิดเช่น Sven , Tidehunter ที่มีระยะ Skill ที่กว้างหรือจะเป็นฮีโร่ที่มี Skill ท่าไม้ตายรุนแรงเช่น Lina หรือ Lion ที่ทำความเสียหายได้ถึงหลัก 1,000 dmg ก็ควรที่จะใช้ทันทีที่เห็นศัตรูโดยไม่จำเป็นต้องรอให้เลือดศัตรูเหลือน้อยครับ

นอกจาก Tips ทั้ง 7 ข้อที่กล่าวมาอีกอย่างที่จะแนะนำก็คือการหมั่นฝึกฝนให้ชำนาญเพราะพรแสวงมีค่ามากกว่าพรสวรรค์อยู่แล้วครับ






